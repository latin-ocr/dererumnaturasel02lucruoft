DE RERVM NATVRA
LIBERV

Eartlz, tlte mother of all, produced first herbage‚ tlzen animate
beings, birds, ew„ lastly mankind. Slze also gave them natural
food, as a mother does lo lter child. In tlte early days tlte
seasons were temperate.

PRINCIPIO genus herbarum viridemque nitorem
terra dedit circum collis camposque per omnis,
florida fulserunt viridanti prata colore, 785
arboribusque datumst variis exinde per auras
crescendi magnum immissis certamen habenis.
ut pluma atque pili primum saetaeque creantur
quadrupedum membris et corpore pennipotentum,
sic nova tum tellus herbas virgultaque primum 790
sustulit, inde loci mortalia saecla creavit
multa modis multis varia ratione coorta.
nam neque de caelo cecidisse animalia possunt
nec terrestria de salsis exisse lacunis.
linquitur ut merito maternum nomen adepta 795
terra sit, e terra quoniam sunt cuncta creata.
multaque nunc etiam exsistunt animalia terris
imbribus et calido solis concreta vapore3
quo minus est mirum si tum sunt plura coorta
et maiora, nova tellure atque aethere adulta. 800
principio genus alituum variaeque volucres
ova relinquebant exclusae tempore verno,
folliculos ut nunc teretes aestate cicadae
linquunt sponte sua victum vitamque petentes,
tum tibi terra dedit primum mortalia saecla. 805
multus enim calor atque umor superabat in arvis.
hoc ubi quaeque loci regio opportuna dabatur,
crescebant uteri terram radicibus apti 3

9

