DE RERVM NATVRA V

vertier ad lapidem atque omnis accedere ad aras

nec procumbere humi prostratum et pandere palmas 1200
ante deum delubra nec aras sanguine multo

spargere quadrupedum nec votis nectere vota,

sed mage pacata posse omnia mente tueri.

nam cum suspicimus magni caelestia mundi

templa super stellisque micantibus aethera fixum, 1205
et venit in mentem solis lunaeque viarum,

tunc aliis oppressa malis in pectora cura

illa quoque expergefactum caput erigere infit,

nequae forte deum nobis immensa potestas

sit, vario motu quae candida sidera verset. 1210
temptat enim dubiam mentem rationis egestas,
ecquaenam fuerit mundi genitalis origo,

et simul ecquae sit finis, quoad moenia mundi

solliciti motus hunc possint ferre laborem,

an divinitus aeterna donata salute 1215
perpetuo possint aevi labentia tractu

immensi validas aevi contemnere viris.

praeterea cui non animus formidine divum

contrahitur, cui non correpunt membra pavore,

fulminis horribili cum plaga torrida tellus 1220
contremit et magnum percurrunt murmura caelum?

non populi gentesque tremunt, regesque superbi
corripiunt divum percussi membra timore,

nequid ob admissum foede dictumve superbe

poenarum grave sit solvendi tempus adultum? 1225
summa etiam curn vis violenti per mare venti
induperatorem classis super aequora verrit

cum validis pariter legionibus atque elephantis)

non divum pacem votis adit ac prece quaesit

ventorum pavidus paces animasque secundas, 1230
nequiquam, quoniam violento turbine saepe

correptus nilo fertur minus ad vada leti?

usque adeo res humanas vis abdita quaedam

23

