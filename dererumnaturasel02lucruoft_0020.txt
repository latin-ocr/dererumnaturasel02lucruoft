T. LVCRETI CARI

viva videns vivo sepeliri viscera busto.

et quos effugium servarat corpore adeso,

posterius tremulas super ulcera taetra tenentes 995
palmas horriferis accibant vocibus Orcum,

donec eos vita privarant vermina saeva

expertis opis, ignaros quid vulnera vellent.

at non multa virum sub signis milia ducta

una dies dabat exitio nec turbida ponti 1000
aequora lidebant navis ad saxa virosque.

hic temere incassum frustra mare saepe coortum

saevibat leviterque minas ponebat inanis,

nec poterat quemquam placidi pellacia ponti

subdola pellicere in fraudem ridentibus undis, 1005
improba navigiis ratio cum caeca iacebat.

tum penuria deinde cibi languentia leto

membra dabat, contra nunc rerum copia mersat.

illi imprudentes ipsi sibi saepe venenum

vergebant, nunc dant (aliis) sollertius ipsi. 1010

S oon followed tlte begy'nnings of civilization and family lzfe,
whiclz, coupled witlz the discovemt offire‚ gradually enervated
them. Love began to play its part, first between man and woman,
tlzen between parents and children, presently between neigh-
bom‘s, finally among nations.

Ι, ’ Inde casas postquam ac pellis ignemque pararunt,

et mulier coniuncta viro concessit in unum

hospitium, ac lecti socialia iura duobus

cognita sunt, prolemque ex se videre creatam,

tum genus humanum primum mollescere coepit.

ignis enim curavit ut alsia corpora frigus 1015
non ita iarn possent caeli sub tegmine ferre,

et Venus imminuit viris puerique parentum

blanditiis facile ingenium fregere superbum.

tunc et amicitiem coeperunt iungere aventes

finitimi inter se nec laedere nec violari, 1020

et pueros commendarunt muliebreque saeclum,
16

