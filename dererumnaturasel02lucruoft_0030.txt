T. LVCRETI CARI

miscebant fluctus et vulnera vasta serebant 1290
et pecus atque agros adimebant. nam facile ollis

omnia cedebant armatis nuda et inerma.

inde minutatim processit ferreus ensis

versaque in opprobrium species est falcis aenae,

et ferro coepere solum proscindere terrae ¹295
exaequataque sunt creperi certamina belli.

et prius est armatum in equi conscendere costas

et moderarier hunc frenis dextraque vigere

quam biiugo curru belli temptare pericla.

et biiugos prius est quam bis coniungere binos 1300
et quarn falciferos armatum escendere currus.

inde boves lucas turrito corpore, taetraS,

anguimanus, belli docuerunt vulnera Poeni

sufferre et magnas Martis turbare catervaS.

sic alid ex alio peperit discordia tristis, 1305
horribile humanis quod gentibus esset in armis,

inque dies belli terroribus addidit augmen.

A ll sorls of wild anz'mals were trained for war, but the
attempts were unsuccessjful, as tlte beasts made φιτ) distinction
between friend andfoe in tlte smy os the fray. Finally only
when z'n despair tlze weaker had recourse to such allies.

Temptarunt etiam tauros in moenere belli
expertique sues saevos sunt mittere in hostis.
et validos partim prae se misere leones 1310
cum doctoribus armatis saevisque magistris
qui moderarier his possent vinclisque tenere,
nequiquam, quoniam permixta caede calentes
turbabant saevi nullo discrimine turmas,
terrificas capitum quatientes undique cristas, 131 5
nec poterant equites fremitu perterrita equorum
pectora mulcere et frenis convertere in hostis.
irritata leae iaciebant corpora saltu
undique et adversum venientibus ora petebant

et nec opinantis a tergo deripiebant 1320
26

