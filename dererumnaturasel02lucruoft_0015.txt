DE RERVM NATVRA V

androgynum, interutrasque ηερ utrum, utrimque remotum,
orba pedum partim, manuum viduata vicissim, 840
muta sine ore etiam, sine vultu caeca reperta,

vinctaque membrorum per totum corpus adhaesu,

ηερ facere ut possent quicquam ηερ cedere quoquam
nec vitare malum nec sumere quod foret usus.

cetera de genere hoc monstra ac portenta creabat, 845
nequiquam, quoniam natura absterruit auctum

nec potuere cupitum aetatis tangere florem

nec reperire cibum nec iungi per Veneris res.

multa videmus enim rebus concurrere debere,

ut propagando possint procudere saecla. 850

Animals which did not possess some pre-eminent quali& or
natural advantage soon became exlz'nct and fell cz prey to tlzose
tlzat were slronger and better fitted for tlte struggle for
existence. Others owe their preservation lo their domeslz'ca-
tion by man.

Multaque tum interiisse animantum saecla necessest 855
nec potuisse propagando procudere prolem.
narn quaecumque vides vesci vitalibus auris,
aut dolus aut virtus aut denique mobilitas est
ex ineunte aevo genus id tutata reservans.
multaque sunt, nobis ex utilitate sua quae 860
commendata manent, tutelae tradita nostrae.
principio genus acre leonum saevaque saecla
tutatast virtus, vulpis dolus et fuga cervos.
at levisomna canum fido cum pectore corda
et genus omne quod est veterino semine partum 865
lanigeraeque simul pecudes et bucera saecla
omnia sunt hominum tutelae tradita, Memmi.
nam cupide fugere feras pacemque secuta
sunt et larga suo sine pabula parta labore,
quae damus utilitatis eorum praemia causa. 870
at quis nil horum tribuit natura, nec ipsa
sponte sua possent ut vivere nec dare nobis

11

