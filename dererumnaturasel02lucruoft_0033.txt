DE RERVM NATVRA V

et zephyri, cava per calamorum, sibila primum

agrestis docuere cavas inflare cicutas.

inde minutatim dulcis didicere querelas,

tibia quas fundit digitis pulsata canentum, 1385
avia per nemora ac silvas saltusque repertaS‚

per loca pastorum deserta atque otia dia.

haec animos ollis mulcebant atque iuvabant 1390
cum satiate cibi3 nam tum sunt omnia cordi.

saepe itaque inter se prostrati in gramine molli

propter aquae rivum sub ramis arboris altae

non magnis opibus iucunde corpora habebant,

praesertim cum tempestas ridebat et anni 1395
tempora pingebant viridantis floribus herbas.

turn ioca, tum sermo, turn dulces esse cachinni
consuerant. agrestis enim tum musa vigebat ,·

tum caput atque umeros plexis 'redimire coronis

floribus et foliis lascivia laeta monebat, 1400
atque extra numerum procedere membra moventis
duriter et duro terram pede pellere matrem3

unde oriebantur risus dulcesque cachinni,

omnia quod nova tum magis haec et mira vigebant.

et vigilantibus hinc aderant solacia somni, 1405
ducere multimodis voces et flectere cantus

et supera calamos unco percurrere labro3

unde etiam vigiles nunc haee accepta tuentur

et numerum servare recens didicere, neque hilo

maiorem interea capiunt dulcedini' fructum 1410
quam silvestre genus capiebat terrigenarum.

nam quod adest praesto, nisi quid cognovimus ante
suavius, in primis placet et pollere videtur,

posteriorque fere melior res illa reperta

perdit et immutat sensus ad pristina quaeque. 1415
sic odium coepit glandis, sic illa relicta

strata cubilia sunt herbis et frondibus aucta.

pellis item cecidit vestis contempta ferinae,

29

